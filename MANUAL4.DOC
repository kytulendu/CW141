          4.10  ESC <-> MENU
                ช่องหน้าต่างนี้ไม่จัดเป็นเมนู เป็นแต่เพียงข้อความบอกให้ผู้ใช้ทราบว่าการจะเรียกใช้ 
                เมนูกระทำได้ด้วยการกดปุ่ม  ESC  และในทางตรงกันข้าม การบอกเลิกการใช้งานก็ทำ 
                ได้ด้วยการกดปุ่ม  ESC  เช่นกัน


     5.  ส่วนที่สามของเมนูหลัก

         ส่วนที่สามของเมนูหลักนี้ อาจเรียกว่าเป็นบรรทัดแสดงสถานะ (Status line) เพื่อบอกสถานะ 
         การทำงานของ CUWRITER  ซี่งมีรายละเอียดต่อไปนี้

          5.1  หน้า , บรรทัด , คอลัมน์ เป็นการบอกตำแหน่งของ Cursor ว่าในขณะนี้อยู่ในหน้าที่ 
                เท่าไร บรรทัดไหน และคอลัมน์ที่เท่าไร

          5.2  พิมพ์แทรก/พิมพ์ทับ
               เป็นการบอกสถานะว่าขณะนี้การพิมพ์ข้อมูลบนจอภาพจะทำในลักษณะแทรกเข้าระหว่างข้อมูล 
               หรือจะพิมพ์ทับข้อมูลเดิม  การแทรกหรือพิมพ์ทับของตัวอักษรทุก ๆ ตัวที่พิมพ์ลงไป จะทำ 
               ณ ตำแหน่งที่ Cursor อยู่  การพิมพ์แทรกจะเลื่อนตัวอักษรไปทางด้านขวาที่เหลืออยู่ไปทั้ง 
               หมดด้วย ในการเปลี่ยนสถานะนี้ทำได้ด้วยการกดปุ่ม  Ins  หรือกดปุ่ม   Ctrl  V   
               ซึ่งปุ่มนี้มีการสลับเป็น 2 แบบในตัวเอง (Toggle)  คือ กดครั้งแรกเป็นการบอกพิมพ์ทับ  
               กดอีกครั้งเป็นการบอกพิมพ์แทรก

          5.3  ไทย/อังกฤษ
               ข้อความส่วนที่จะบอกให้ผู้ใช้ทราบว่ากำลังทำงานเกี่ยวกับตัวอักษรไทยหรืออังกฤษ การ 
               เปลี่ยนชนิดของตัวอักษรทำได้ด้วยการกดปุ่ม  F10  ซึ่งการทำงานสลับ  2 ทางเช่นกัน

          5.4  ลักษณะตัวอักษร
               ลักษณะตัวอักษรที่เห็น ณ บริเวณนี้จะแสดงให้ทราบว่าขณะนี้เรากำลังใช้ตัวอักษรประเภท 
               ใดอยู่ เช่น ตัวอักษรปกติ  หรือ แบบเอียง

     6.  ส่วนที่สี่ของเมนูหลัก
          ส่วนที่สี่ของเมนูหลักคือ เส้นบรรทัดและแสดงการตั้งตำแหน่งกั้นหน้า (L) , ระยะของ TAB (!) 
          หรือกั้นหลัง (R) ซึ่งผู้ใช้สามารถตั้งใหม่ได้ด้วยคำสั่ง

          Ctrl  O  ,  L     คือการกั้นขอบหน้า (ซ้าย)
          Ctrl  O  ,  R     คือการกั้นขอบหลัง (ขวา)
          Ctrl  O  ,  I     คือการตั้งระยะของ TAB

     7.  ส่วนที่ห้าของเมนูหลัก
          ส่วนที่ห้านี้ อาจกล่าวได้ว่าไม่ใช่เป็นส่วนของเมนูหลัก แต่เป็นบริเวณที่สำหรับป้อนข้อมูล และ 
          แสดงข้อความผลการทำงาน ส่วนนี้จะมีด้วยกัน จำนวน 12 บรรทัด