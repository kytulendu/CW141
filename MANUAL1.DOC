   
                                   สารบัญ

                                                                     หน้า
     องค์ประกอบของเอกสาร                                               1
     ลักษณะของ CUWRITER
          - ระบบคอมพิวเตอร์ที่เหมาะสมต่อการใช้งาน                           2
          - ระบบแฟ้มโปรแกรม                                            2
          - ระบบติดต่อกับผู้ใช้                                             3
          - ข้อตกลงสัญญลักษณ์ที่จะใช้ในเอกสารนี้                               3
          - การจัดระบบการใช้งาน                                         4
     การใช้ CUWRITER                                                   5
     ตัวอย่างการใช้งาน CUWRITER                                         38
     การใช้ CUPRINT                                                   46
     ตัวอย่างการใช้ CUPRINT                                             61
     การใช้ Dot Command                                               67
     การใช้ MailMerge                                                 74
     การแก้ไขรูปแบบตัวอักษร (การใช้ CUFONT)                               82
















องค์ประกอบของเอกสาร

          เอกสารคู่มือการใช้งาน  CUWRITER  ฉบับนี้เป็นฉบับที่ใช้กับ   CUWRITER  Version 1.4  
ประกอบด้วย 3 ส่วน

          ส่วนแรกเป็นการกล่าวนำให้ทราบถึงคุณสมบัติบางประการเกี่ยวกับตัวโปรแกรมนี้  ส่วนที่สองเป็น 
วิธีการใช้งาน CUWRITER  ซึ่งเป็นส่วนของโปรแกรมที่ดูแลการป้อนข้อมูลและแก้ไขข้อมูล   รวมถึงการพิมพ์ 
เอกสารทางเครื่องพิมพ์  อันเป็นหน้าที่หลักของโปรแกรม CUPRINT ซึ่งเป็นโปรแกรมที่ทำงานร่วมกับ  
CUWRITER โดยรับผิดชอบด้านการพิมพ์ข้อมูลออกทางเครื่องพิมพ์  ส่วนที่สามของเอกสารจะกล่าวถึงการใช้ 
งานของ  Dot Command  และ Mailmerge   ซึ่งส่วนนี้เหมาะสำหรับการใช้โปรแกรม CUWRITER ใน 
การทำจดหมายเวียน























                       ลักษณะของ CUWRITER

กล่าวนำ
          CUWRITER เป็นโปรแกรมคอมพิวเตอร์สำหรับช่วยในการพิมพ์เอกสารไทย-อังกฤษ ที่เรียกกันว่า 
Word Processor หรือเรียกสั้น ๆ ว่า Word

          CUWRITER ได้รับการออกแบบให้ทำงานด้วยระบบ Graphic  โดยไม่ต้องการดัดแปลงตัวเครื่อง 
ใดๆ ทั้งสิ้น   จึงสามารถจะกล่าวได้ว่าเป็นระบบซอฟแวร์ที่เป็นอิสระจากฮาร์ดแวร์ (Hardware  
Independent) และถึงแม้ระบบเครื่องที่ได้รับการดัดแปลงให้รับภาษาไทยไม่ว่าจะเป็นระบบ 8 บรรทัด หรือ  
25 บรรทัด ของตระกูลใดก็ไม่กระทบกระเทือนการทำงานของ CUWRITER ทั้งสิ้น นอกจากนี้  CUWRITER ยัง 
สามารถอ่านข้อมูลจาก Word Processor ตระกูลอื่น ๆ ได้ด้วย  ทั้งนี้เพราะ CUWRITER  สามารถรับรู้รหัส 
ข้อมูลอักขระไทยได้ทั้งเกษตร และ สมอ.

          องค์ประกอบของ CUWRITER ปัจจุบัน ประกอบด้วย 3 หน่วยหน้าที่หลัก ดังนี้
          1.  CUWORD  เป็นหน่วยหน้าที่หลักของ Word Processing  ทั่วไป
          2.  CUPRINT เป็นหน่วยหน้าที่สนับสนุนด้านการพิมพ์เอกสารทางเครื่องพิมพ์
          3.  CUFONT  เป็นหน่วยหน้าที่สนับสนุนด้านการออกแบบตัวอักษร

ระบบคอมพิวเตอร์ที่เหมาะสมต่อการใช้งาน

          CUWRITERออกแบบสำหรับไมโครคอมพิวเตอร์ตระกูล IBM-PC โดยมีลักษณะสมบัติพื้นฐาน ดังนี้
          -  หน่วยความจำหลักอย่างน้อย 256 KB
          -  ระบบการแสดงภาพด้วย Hercules Card , EGA,VGA,MCGA หรือ AT&T
          -  Disk Drive  ความจุอย่างน้อย 360 KB 2 ชุด
          -  เครื่องพิมพ์ Dot Matrix 9 pin หรือ 24 pin

ระบบแฟ้มโปรแกรม
          CUWORD    ประกอบด้วยแฟ้มโปรแกรม ดังนี้
          - CW.EXE          เป็นโปรแกรมหลักของหน้าที่ช่วยการพิมพ์
          -   CW.CFG          เป็นโปรแกรมด้านการจัดระบบแฟ้มโปรแกรม
          -   NORMAL.FON      เป็นโปรแกรมที่ทำหน้าที่ด้านการจัดรูปแบบตัวแสดงตัวอักษรปกติ
          -   ITALIC.FON      เป็นโปรแกรมที่ทำหน้าที่ด้านการจัดรูปแบบตัวอักษรเอียง


          CUPRINT   ประกอบด้วยแฟ้มโปรแกรม ดังนี้
          -   CUPRINT.EXE     เป็นโปรแกรมหลักของหน้าที่การพิมพ์
          -   CUPRINT.CFG     เป็นโปรแกรมด้านการจัดระบบแฟ้มโปรแกรม
          -   NORMAL.FON      เป็นโปรแกรมที่ทำหน้าที่ด้านการจัดรูปแบบการแสดงตัวอักษรปกติ
          -  NORMAL.PRN      เป็นโปรแกรมที่ทำหน้าที่ด้านการจัดรูปแบบการแสดงตัวอักษรพิมพ์ ตัว 
                              อักษรปกติ  ตัวใหญ่
          -   NORMALS.PRN     เป็นโปรแกรมที่ทำหน้าที่ด้านการจัดรูปแบบการแสดงตัวอักษรพิมพ์ ตัว 
                              อักษรปกติ  ตัวเล็ก
          -   ITALIC.PRN      เป็นโปรแกรมที่ทำหน้าที่ด้านการจัดรูปแบบการแสดงตัวอักษรตัวเอียง
          -  NORMAL.P24      เป็นโปรแกรมที่ทำหน้าที่ด้านการจัดรูปแบบการแสดงตัวอักษรพิมพ์ ตัว 
                              อักษรปกติ  ตัวใหญ่ สำหรับเครื่องพิมพ์ 24 pin
          -   NORMALS.P24     เป็นโปรแกรมที่ทำหน้าที่ด้านการจัดรูปแบบการแสดงตัวอักษรพิมพ์ ตัว 
                              อักษรปกติ  ตัวเล็ก สำหรับเครื่องพิมพ์ 24 pin
          -   ITALIC.P24      เป็นโปรแกรมที่ทำหน้าที่ด้านการจัดรูปแบบการแสดงตัวอักษรตัวเอียง
                              สำหรับเครื่องพิมพ์ 24 pin
          -   ITALICS.P24     เป็นโปรแกรมที่ทำหน้าที่ด้านการจัดรูปแบบการแสดงตัวอักษรตัวเอียง
                              เล็ก สำหรับเครื่องพิมพ์ 24 pin

ระบบติดต่อกับผู้ใช้ : (User Interface)
          ระบบติดต่อกับผู้ใช้ของ  CUWRITER  ทำไว้ในลักษณะ Pull down menu ร่วมกับ Pop up  
window พร้อมคำบรรยายเป็นภาษาไทย โดยมีหลักการใช้งานพอสังเขปดังนี้

          1.  การเลือกรายการทำงานกระทำโดยการเลื่อนแถบสว่างด้วยปุ่มลูกศร เมื่อได้รายการทำ 
งานที่ต้องการแล้ว  กดปุ่ม ENTER
          2.  สำหรับบางคำสั่งที่มีคำสั่งย่อยหลังจากกดปุ่ม ENTER  จะมีหน้าต่างแสดงรายการให้เลือก 
อีก และเมื่อผู้ใช้เลือกรายการแล้วจะกลับขึ้นมาสู่ระดับการทำงานของ Menu ได้ด้วยการกดปุ่ม <ESC> 
          สำหรับผู้ใช้ที่จำคำสั่งได้แล้ว สามารถใช้ปุ่มควบคุมคำสั่งต่าง ๆ ได้เลย เช่น Ctrl K S เป็นต้น
ข้อตกลงสัญญลักษณ์ที่จะใช้ในเอกสารนี้
          เอกสารฉบับนี้ได้พิมพ์ต้นฉบับด้วย  CUWRITER สำหรับส่วนใดที่เป็นแถบสว่าง ซึ่งไม่สามารถพิมพ์ 
ได้บนเครื่องพิมพ์จะใช้ตัวอักษรเข้มแทน
          สำหรับรูปพระเกี้ยวที่อยู่หน้า คำว่า"จุฬาลงกรณ์มหาวิทยาลัย" ไม่สามารถพิมพ์ได้บนเครื่องพิมพ์ 
แต่จะปรากฏบนจอภาพได้


การจัดระบบการใช้งาน

          ก.  เครื่องขับจานแม่เหล็กแบบอ่อน (Floppy Disk)  ขนาดความจุ 360 KB
               เนื่องจาก CUWRITERทั้งระบบไม่สามารถจัดเก็บไว้บนจานแม่เหล็กขนาด 360 KB ได้ 
เพียงแผ่นเดียว จึงได้แยกส่วนการแก้ไขตัวอักษร (Font Editor) ไว้ในแผ่นที่ 2 และถ้าผู้ใช้ไม่ต้องการดัด
แปลงแก้ไขตัวอักษรก็ไม่จำเป็นต้องใช้  ดังนั้นในการใช้งาน จึงควรให้แผ่นจานแม่เหล็ก CUWRITER  ไว้ 
เครื่องขับจานแม่เหล็ก A: และแผ่นจานแม่เหล็กที่จะใช้เก็บข้อมูลไว้ในเครื่องขับจานแม่เหล็ก B:

          ข.  เครื่องขับจานแม่เหล็กแบบอ่อน (Floppy Disk)  ขนาดความจุ 1.2  MB
               สำหรับระบบคอมพิวเตอร์ที่มีชุดจานแม่เหล็ก  ขนาดความจุ 1.2  MB จะสามารถเก็บ 
ชุดโปรแกรม CUWRITER  ทั้งระบบไว้ได้ในจานแม่เหล็กเดียว     และยังมีเนื้อที่เหลือสำหรับแฟ้มข้อมูลอีก 
แต่อย่างไรก็ตาม  ควรจัดเก็บแฟ้มข้อมูลไว้ในแผ่นจานแม่เหล็กอื่น   ไม่ควรเก็บร่วมกับจานแม่เหล็กที่เก็บระบบ
โปรแกรม

          ค.  เครื่องขับจานแม่เหล็กแบบแข็ง (Hard Disk)
               ในกรณีที่ระบบคอมพิวเตอร์ของท่านมีเครื่องขับจานแม่เหล็กแบบแข็ง ควรจะสร้าง Sub- 
directory  เพื่อเก็บตัวโปรแกรม CUWRITER แยกจากส่วนอื่นหรือเก็บแฟ้มข้อมูล